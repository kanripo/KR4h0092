# -*- mode: mandoku-view; -*-
#+TITLE: 乾坤清氣
#+DATE: 2015-08-25 00:35:54.808498
#+PROPERTY: ID KR4h0092
#+PROPERTY: BASEEDITION WYG    
#+PROPERTY: JUAN 卷八
<pb:KR4h0092_WYG_008-1a>¶
欽定四庫全書¶
　乾坤清氣巻八¶
　　　　　　　　　　　　　明　偶桓　編¶
　　古樂府¶
　　　漢使謠　　　　　　　　　陳泰所安¶
海昬昬雲瑟瑟漢家歸使雲中發千騶萬騎歘如雷蛇¶
子蛇孫鎻金軛天狼一墮天門開羲和走馬從西來¶
　　　燕山雪¶
<pb:KR4h0092_WYG_008-1b>¶
漢家將軍愁失道燕支半夜雙蛾老祁連千丈酸風髙¶
日日氈車翻海濤誰憐中郎齒如㦸誰憐明妃髮如漆¶
　　　秦淮月¶
沙頭薄暮生林樾烟水茫茫沙雪白女墻夜静潮無聲¶
惟有中天一片月年年故宫照禾黍年年商舡照歌舞¶
　　　春愁曲　　　　　　　　　王沂師魯¶
花房泣露珠滴紅繡屛金鴨香濛濛鸚鵡喚遲梳洗晚¶
遊絲撲蝶飛燕嬾蕋粉染黄塗額好赤心莫擘庭前棗¶
<pb:KR4h0092_WYG_008-2a>¶
虬鬚公子射麋歸望覺雄心醉中老别起髙樓連苑東¶
鸞絃鳳竹㡬春風一自驊騮思故櫪門前芳草年年碧¶
　　　送春詞¶
黄金臺下東西道紫燕矜誇銀勒好長溝漾晴晴不盡¶
碧草迷人人易老樓上迎春又送春邯鄲女兒嬌翠顰¶
一聲鶗鴂鳳城曙滿眼芳洲生白蘋柔桑繞舍麥如尾¶
錦雉將雛梅結子為問歸耕海上田何如但索長安米¶
　　　陽春曲¶
<pb:KR4h0092_WYG_008-2b>¶
楊花濛濛海波白十里香風飄紫陌流蘇寶網金陸離¶
漢家帝子朝天歸葡萄美酒新勅賜蓬萊宫中緑衣使¶
道傍縮首觀且避蹀躞玉鞭光照地大堤緑樹啼嬌鴉¶
知是平陽公主家回首畫橋芳草暮蝴蝶不隨春色去¶
　　　禽言¶
婆餅焦徒爾鳴黄雲茫茫與天平去年麥熟苦梅雨東¶
疇西隴飛蛾生今年麥熟不得割去學精衛填滄溟婆¶
餅焦無樂聲¶
<pb:KR4h0092_WYG_008-3a>¶
蠶筐八隻脚新繭已上箔新繭上箔且莫喜門前催租¶
吏如鬼小姑繰絲手不停夜畏碩鼠朝畏蠅織成匹素¶
不中式姑嫂相㸔機杼泣¶
提葫蘆聲相呼去年賣犢出賦租江村酒賤無錢沽無¶
錢沽酒莫作惡不到縣門身即樂¶
泥滑滑江頭路路上行人一回顧古云燮理真謾語却¶
是山禽管晴雨¶
　　　李將軍行¶
<pb:KR4h0092_WYG_008-3b>¶
隴西將軍年少時雕弓錦帶生光輝捲旗夜斫樓蘭帳¶
赤鞍晝截雙雕飛曾經百餘戰屢出九重圍横行遼水¶
上殺敵榆關歸戍樓霧暗烽火滅沙塲雪深救兵絶人¶
渴斧氷飲馬寒抱鞍歇漢月凍欲死北風利如切魚腸¶
寶刀斷燕尾蝥孤裂歸來藍田空白首鉄衣換飲新豐¶
酒酒酣射石没金鏃夢裏鳴笳雜刁斗昔時偏裨皆奏¶
功侯印佩出甘泉宫客來問著塞垣事時時撚箭送飛¶
鴻西方太白光墮地中夜悲歌增意氣漢家定起李輕¶
<pb:KR4h0092_WYG_008-4a>¶
車未用先誅㶚陵尉¶
　　　小城南吟　　　　　　　　陳孚剛中¶
城南三月花亂開花間羯鼓聲如雷蟬衫麟帶誰家子¶
笑騎白馬穿花來美人如花映碧水榴裙吹舞金鵲尾¶
手折楊枝擲水中腰裊如弓送窮鬼人言此是上河梁¶
滿川羅綺春風香年年窮鬼送不去波心驚起雙鴛鴦¶
蓮莖一寸緑芒短老盡碧桃春不管遊人醉歸夜迢迢¶
十二天街御烟煖¶
<pb:KR4h0092_WYG_008-4b>¶
　　　吳宫子夜歌¶
紫貝樓闕鬱金香煖雲七十紅鴛鴦玉蟬笑擁霞綃裳¶
星河不墮宫漏長緑尊灔灔麟髓泣露重花寒秋不濕¶
歈歌一聲起雪濤海龍夾陛如人立誰知淺顰蛾半掃¶
中有殘螢滿秋沼越兵曉踏西風來碧波一夜芙蓉老¶
　　　東歸歌送鄭子經　　　　　陳旅衆仲¶
北風吹山蕉葉黄長亭野日寒荒荒驅車送子歸故鄉¶
人生此處堪斷腸舊遊回首秋山下醉帽簮花同走馬¶
<pb:KR4h0092_WYG_008-5a>¶
歡娯如此離别何華月芳年不堪把子今去矣來何時¶
翠壺雲深那可知向來亦有燕山期子今去矣來何時¶
　　　分題得車遙遙送方叔髙作官江南¶
車遙遙薊門路髙麗驕馬不受鞭方郎得官上車去薊¶
門南頭盧水流燕姬十五居酒樓彈筝唱歌折楊栁落¶
日車前勸郎酒南陌行人往復來㡬人得官似郎回郎¶
車勿驅傷馬足車中本載連城玉車遙遙鄔子洲賣車¶
買舡載旗鼓晴湖風輕聞棹謳¶
<pb:KR4h0092_WYG_008-5b>¶
　　　三笋吟¶
　　　　子經家藏三笋圖予作三笋吟以誌之¶
蜀妓椎蠒如截肪鮫宫夜織青犀裳翰林待詔擅花竹¶
硯屛春透宫雲香鑱根蔫鮮玉生汗南風入林翠胎綻¶
牙根寃血㸃㸃紅三鳳聲沈九秋晏太官金錡陳淳熬¶
㸔圖未必葅爾曹饞夫煮簀政未熟見此豪奪君其弢¶
　　　海獸蒲萄鏡歌¶
　　　　予友莆田鄭君子經家藏漢海獸蒲桃鏡乃¶
<pb:KR4h0092_WYG_008-6a>¶
　　　　夾漈公故物也予為賦此¶
尚方老冶收精銅金膏玉水開曈曨未央曉日低青桐¶
六宫秋井生芙蓉當塗妖鬼弄神器銅人登車數行淚¶
寶奩偶落長安市來與人間照珠翠凝隂空祭江心龍¶
海雨夜入閩王宫胡僧合掌西溪翁屋上綘氣吹晴虹¶
貝丘紫露堪作酒中有騊駼活欲走青絲結鼻莫去手¶
龍女鮫童俟之久¶
　　　秋婦詞贈王秀才　　　　　方積叔高¶
<pb:KR4h0092_WYG_008-6b>¶
蟋蟀蟋蟀啼我幃明月皎皎當兩扉昨日雙星㑹河渚¶
今朝秦郎當遠歸郎歸不與妾念彼去時身上衣身上¶
衣慈母線常恐秋風吹秋風吹楊栁妾但辛勤養慈母¶
　　　七夕詞¶
織女女有夫牛郎郎有妻可惜不相守夜夜河東望河¶
西一嵗纔一會會合一何稀吾聞河西有田郎可犁雲¶
中織錦女有機胡不一耕一織長相隨長相隨無别離¶
　　　吳山髙題畫¶
<pb:KR4h0092_WYG_008-7a>¶
吳山髙吳水深吳人住宅在山隂吳僧更愛山頂好别¶
掃白雲種瑤草吳山髙何迢迢吳門日夜出春潮吳兒¶
作舡住舡裏日日吳門弄潮水¶
　　　桐花烟為吳國良賦　　台哈布哈兼善¶
吳郎骨相非食肉朝采桐花洞庭曲洞庭三月桐始花¶
千枝萬朶搖江緑吳郎采采盈頃筐寶之不啻瓊膏粟¶
真珠龍腦吹香霧夜夜山房𢷬𤣥玉墨成誰共進蓬萊¶
天顔一笑金門開河伯噴香飛木葉太守嘘氣成樓臺¶
<pb:KR4h0092_WYG_008-7b>¶
龍賔十二吾何有不意龍文入吾手芙蓉粉煖玻瓈匣¶
雲藍色映彤墀栁玉堂退食春晝長桃花紙透冰油光¶
筠管時時濡秀石銀鈎歴歴凝𤣥霜君不聞易水仙人¶
號奇絶落紙三年光不滅又不聞唐生烏玉玦坡老當¶
年書柿葉惜哉唐李不復見吳郎善保千金訣嗚呼吳¶
郎善保千金訣¶
　　　衛將軍玉印歌¶
武皇䧺畧呑八荒將軍分道出朔方甘泉論功誰第一¶
<pb:KR4h0092_WYG_008-8a>¶
將軍金印照白日尚方寳玉將作匠别刻姓名示殊賞¶
蟠螭交紐古篆文太常鐘鼎旌竒勲君不見祁連山下¶
戰骨深中原父老淚滿襟衛后廢殂太子死茂陵落日¶
秋風起天荒地老故物存摩挲斷文弔英魂¶
　　　分得城上烏送張兵曹　　　甘立允従¶
月落城上樓烏啼樓上頭一啼海色動再啼朝景浮馬¶
鳴黄金勒霜滿翠羽裘烏啼在何處人生多去留¶
　　　歸來三曲送李建中　　　傅若金與礪¶
<pb:KR4h0092_WYG_008-8b>¶
月皎皎兮河漢長黄鵠在天兮招我以翺翔天氣涼兮¶
夜未央援鳴琴兮託宫商商聲作兮風摵摵歸來兮天¶
路杳渺不可以終極¶
月皎皎兮夜既寒白露下兮衣裳單南風一去兮何時¶
還援鳴琴兮曲再彈曲再彈兮天地為秋歸來兮清都¶
之上不可以久留¶
月皎皎兮寒風作猿啾啾兮怨鳴鶴常恐秋遂為冬兮¶
羣物以蕭索援鳴琴兮忽不樂忽不樂兮思吾土歸來¶
<pb:KR4h0092_WYG_008-9a>¶
兮山中之人不可以無父¶
　　　琵琶怨¶
美人揮哀絃上客嘆蛾睂急響多悲思孰知心所悲感¶
昔奉綢繆不言生别離誓將桃李顔結君長相思如何¶
雙栖鳳中路忽乖暌不怨歡會難但恐恩愛虧含情冀¶
回顧中曲多苦辭君子茍不聽賤妾亦奚為¶
　　　白苧詞¶
白苧白白如霜美人玉手親自浣製作春衣宜短長春¶
<pb:KR4h0092_WYG_008-9b>¶
衣成有時逺行歸無期願君著衣重愛惜風塵變白能¶
為黑¶
　　　秋夜長送方叔髙¶
秋夜長長如嵗長如嵗尚可夜涼薄人不能寐羣鴈各¶
南翔一鳬向北飛團團素明月流光照我衣當歌正激¶
烈慷慨送將歸丈夫成名微亦足烏能終夜悲刺促¶
秋月皎皎夜何長念君客遊思故鄉當壚美人惜年芳¶
長夜起舞歌清商歌清商送急管為君酌美酒請君勿¶
<pb:KR4h0092_WYG_008-10a>¶
辭滿夜長迢迢漏未終離思比之何時斷離思長夜猶¶
短¶
　　　秋夜曲¶
草木搖落鴈南飛文窗皎潔承月輝凄風入房露沾扉¶
紅顔含彩垂佩幃簮金鳴玉揚舞衣蘭缸對耀照君帷¶
逺行胡為未言歸¶
　　　廣西謠¶
廣西謠一何悲水泠泠山淒淒寧逢猺賊過莫逢官軍¶
<pb:KR4h0092_WYG_008-10b>¶
來猺賊尚可死官軍掠我妻與子¶
　　　楊花曲　　　　　　　　薩都拉天錫¶
燕京女兒十六七顔如花紅眼如漆蘭香滿路馬如飛¶
翠袖籠鞭嬌滴滴春風淡蕩搖春心錦笙銀燭髙堂深¶
繡衾不煖鴛鴦夢紫烟紅霧天沈沈芳年可惜去如水¶
春困著人倦梳洗夜來小雨潤天階滿院楊花飛不起¶
　　　秋夜長¶
秋夜長青燈半灺玉漏未央雲葉颺影露華凝光老樹¶
<pb:KR4h0092_WYG_008-11a>¶
驚鵲枯莎怨螿幽人對景耿不寐西風一叠神凄凉我¶
欲渡河無梁我欲濟津無航扳鱗附翼愧凡骨化金㸃¶
石無仙方腰犀秉象兮我貌不揚剸蛟縛虎兮我機弗¶
張有劒徒爾射斗牛有弓何由挂扶桑夜光明月孰辨¶
昔鄒子黄河太華誰是今歐陽天髙地大若無礙無處¶
可著詩人狂西風再叠兮形無爾傷黄鵠可跨兮蒼虬¶
可驤南箕可播兮北斗可漿庶不可以智力而致者惟¶
命之常何聖賢亦不能免于厄者或毁于臧或畏于匡¶
<pb:KR4h0092_WYG_008-11b>¶
然大人虎變有不可得而測者豈非尋常之中有築巖¶
之傅釣磻之吕卧廬之亮納履之良者耶西風三叠兮¶
聲始洋洋黄金滿地岩花香呼童重洗琥珀觴籬菊已¶
露螯已霜樂天知命兮吾亦從此逝矣相與忘形于無¶
何有之鄉也歌欲斷夜將半拔劒起舞無人伴却對姮¶
娥影淩亂君不見芙蓉曉夢晚花酣有人却恨春宵短¶
　　　芙蓉曲¶
秋江渺渺芙蓉芳秋江女兒將斷腸絳袍春淺䕶雲暖¶
<pb:KR4h0092_WYG_008-12a>¶
翠袖日暮迎風凉鯨魚吹浪江波白霜落洞庭飛木葉¶
盪舟何處采蓮人愛惜芙蓉好顔色¶
　　　如夢曲哀燕將軍¶
芙蓉花為誰好洞房昨夜將軍老將軍老去空鐡衣漆¶
燈照室人不歸¶
海子頭誰家樓繡簾半捲風悠悠行人謂是將軍府將¶
軍不來罷歌舞¶
將軍容丹砂紅威風凜凜蓋世雄出門千騎塞行路今¶
<pb:KR4h0092_WYG_008-12b>¶
日蕭蕭去何處¶
將軍功世莫比皇都甲第連雲起將軍一去空鎻門上¶
馬臺邊無一人¶
　　　折楊栁送方叔髙　　　　　趙頤子期¶
楊栁青青春水生借問行人行未行雕弓在弢馬騰櫪¶
家住湓江江上城柔條好拂江頭路千縷萬縷牽情緒¶
馬上郎君新得官阿誰解使留春住留春住春欲歸江¶
南江北栁花飛栁花飛渡江水遮莫東風吹不起¶
<pb:KR4h0092_WYG_008-13a>¶
　　　楊白花　　　　　　　　貢師泰泰甫¶
楊白花無定止昨日宫中飛今朝渡江水江水茫茫千¶
萬里綿輕雪薄春旖旎把臂踏歌歌未巳石頭城邉風¶
亂起楊花白無定止¶
　　　采菱女¶
落日照淮甸中流蕩回光&KR0444;窕誰家女采菱在横塘風¶
吹荷葉低忽見紅粉粧紅粧背人去驚起雙鴛鴦鴛鴦¶
去復來烟水空茫茫¶
<pb:KR4h0092_WYG_008-13b>¶
　　　段節婦吟¶
河可塞山可移志不可奪義不可虧妾為段家婦年紀¶
方及筓上堂奉翁姑入室擕兩兒兒死夫亦死此生將¶
何為昔如雙鴛鴦今日為孤雌昔如三春花今日成枯¶
枝寒風吹短髮明月照空帷百年在世能㡬何父兮母¶
兮不我知青天在上將誰欺¶
　　　㓜輿折齒歌　　　　　　　羅(缺/)澗谷¶
秋衫未成錦機語棠梨半花鳳一羽象床雪綜小龍梭¶
<pb:KR4h0092_WYG_008-14a>¶
細穴銀光吐冰縷西鄰郎君東海歸芙蓉半白杏雨肥¶
十二闌邉說幽怨勸織南浦鴛鴦飛匿蘭含蕙無消息¶
春醒丹霞漾玉色小龍呵出風雨聲奔騰觸裂雙白石¶
白石國城三十六女子軍來兩城覆鸞歌猿嘯强激昻¶
百戸風來如箭簇章臺公子真豪縱復以微言相感動¶
郎君切莫更痴心忍作甘心可人痛¶
　　　海樹歌　　　　　　　　　林(缺/)羲元¶
江海之東龍君所都火精夜浴海波煖鬼仙催種紅珊¶
<pb:KR4h0092_WYG_008-14b>¶
瑚珊瑚枝老愁天呉中有海人長一尺别種雲根烏玉¶
色卑枝交羅屈生鐡樹寒水鴉栖不得白龍魚服枝上¶
嬉漁父舉網幷得之動搖光怪龍女知鮫人泣血勞相¶
思漁家入手不敢㸔沙頭棄之光撩亂老禪(缺/)之挂苔¶
壁三月坐㸔忘眠食蛾睂鐡樹琪林枝此樹一出空羣¶
姿驚濤千里漬蒼潤龍筋不受秋風吹禪僧愛客勝愛¶
樹持以贈客翻得睡青玉案明月璫不如報子露華章¶
愁來思樹撫石床髙歌一曲雲滿房天台鴈蕩長相望¶
<pb:KR4h0092_WYG_008-15a>¶
　　　聽琴歌　　　　　　　　　楊夀景熈¶
十八年少誰家女綽約容儀衣楚楚秋波瀲灔映春山¶
暫駐空刀裁白苧輕移蓮歩出重幃玉繊閑理焦桐絲¶
琳琅婺女不足數前身疑是蔡文姬一鼓天風生再鼓¶
山月明蒼龍夜啼老蛟泣孤鸞别鶴不敢鳴一絃宫牛¶
鳴古盎應黄鍾二絃商梧桐葉落&KR0251;銀床三絃角野猿¶
暮嘯岩花落四絃徵百囀黄鸝綠隂裏五絃羽洞庭蕭¶
蕭落寒雨大宫小宫錯雜彈一堂魚水情交懽我聞此¶
<pb:KR4h0092_WYG_008-15b>¶
聲重歎息歴代聖賢能作述杏壇千古有遺音何須更¶
聽湘妃瑟¶
　　　杏葉黄　　　　　　　　　張翥仲舉¶
杏葉黄杏葉黄蝴蝶雙飛來飛來東家墻東家女兒繡¶
衣裳可憐蝴蝶惜流芳粧髩無心蘇合香起彈牀上筝¶
自歌杏葉黄杏葉青時君去鄉坐見黄落思斷腸安得¶
致之在我傍君不來天繁霜¶
　　　寒漏明次韻王子常¶
<pb:KR4h0092_WYG_008-16a>¶
寒漏明時一聆夜長不能寐月色明階庭西風落葉争¶
秋聲鷄啼未啼霜滿城城中有思婦正促征衣成東家¶
西家砧杵急使我起坐時時驚歸心如廢弓屢折不可¶
檠寒漏明時一聆¶
　　　嵗云暮矣三首送李五峯之溫州¶
嵗云暮矣子將焉之江南木落鴻鴈飛娟娟美人淮水¶
湄淮水去不止相思日千里¶
嵗云暮矣子將焉往燕山雪片大如掌娟娟美人淮水¶
<pb:KR4h0092_WYG_008-16b>¶
上淮水日夜流相思人白頭¶
嵗云暮矣子將焉行江空木落天雨霜娟娟美人淮水¶
旁淮水不回頭行人上蘭舟¶
　　　青青水中蒲¶
青青水中蒲水落蒲根見無車可裹輪且織乗牛薦種¶
蒲水中央夜雨生秋漲青青蒲根萍却居蒲葉上¶
　¶
　乾坤清氣巻八¶
