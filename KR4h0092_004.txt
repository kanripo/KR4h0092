# -*- mode: mandoku-view; -*-
#+TITLE: 乾坤清氣
#+DATE: 2015-08-25 00:35:54.725193
#+PROPERTY: ID KR4h0092
#+PROPERTY: BASEEDITION WYG    
#+PROPERTY: JUAN 卷四
<pb:KR4h0092_WYG_004-1a>¶
欽定四庫全書¶
　乾坤清氣巻四¶
　　　　　　　　　　　　　明　偶桓　編¶
　　七言古詩¶
　　　送華山隠歸西湖　　　　王士熈繼學¶
方士求仙入滄海十二城樓定何在金銅移盤露滿天¶
琪樹離離人不采軒轅高拱聖明居羣仙真人左右趨¶
青牛谷口迎紫氣白鶴洞中傳素書珊珊鳴珮星辰逺¶
<pb:KR4h0092_WYG_004-1b>¶
寂寂珠庭雲霧虚修髯如漆古仙子玉林芙容染秋水¶
九闗高塞不可留歸去江湖種蘭芷山頭宫殿風玲瓏¶
𤣥猱飛來千尺松閒房誦經鐘磬響石壁題詩苔蘚封¶
欲向君王乞祠禄安排杖履來相從¶
　　　送蘇公赴嶺北行省郎中¶
居庸闗頭亂山積李陵臺西白沙磧畫省郎中貂㡌側¶
飛雪皚皚馬韁濕馬蹄雪深遲遲行冷月凄雲塞垣明¶
銕甲無光烽不驚萬營角聲如水清明年四月新草生¶
<pb:KR4h0092_WYG_004-2a>¶
征人賣劒隴頭畊思君遥遥隔高城南風城頭來鴈鳴¶
　　　贈廣東憲史張漢英之南臺掾¶
生平不願為傭書亦不願作章句儒酒酣詩成吐素霓¶
意氣凛凛吞千夫前年排雲呌閶闔出門一夜車四角¶
去年海嶠席未温一舸乘潮又催發大江之西日本東¶
廬陵文物常稱雄决科歲占十八九君當努力提詞鋒¶
才高不用長嘆息四海彌天豈無識壯年懐居亦何有¶
著眼帶礪開胸臆巖巖柏府凌高寒豪士傾葢宜交歡¶
<pb:KR4h0092_WYG_004-2b>¶
我知屠龍不屠豨食馬政欲食馬肝吳姬壓酒飄香絮¶
謫仙神游歌白紵敬亭惟有孤雲閒欲雨人間亦飛去¶
　　　離京夜抵潞陽賦詩遥慰匡廬隠者併以寄金¶
　　　門諸公為一噱云　　　　　李泂溉之¶
野馬脱覊鞅倐疑天地寛臨風一長鳴風吹散入青𠖇¶
間頗如魯仲連蹈海不復還又如安期生長留一舄令¶
人㸔江南浩蕩忽如海落日照耀浮雲闗既不能低眉¶
伏氣摧心顔詭遇特達驚𠖇頑又不能抱書挾䇿干萬¶
<pb:KR4h0092_WYG_004-3a>¶
乘調笑日月相回盤匡廬迢迢接仙山仙翁泛若秋雲¶
閒長松之隂引孤鶴望我不見空長歎采鉛天池津飲¶
醁桃花灣蒼梧倒影三湘寒赤城霞氣生微瀾鯨鯢翻¶
空海波赤曉色欲上扶桑難人間之樂兮誠不足恃何¶
如歸卧棲巖巒棲巖巒卧巖穴夜半天風吹酒醒猶有¶
青溪萬年月¶
　　　題丁氏松磵圖　　　　　鄧文原善之¶
天目之峰凌紫煙下周林壑紆長川清池斗絶涵倒影¶
<pb:KR4h0092_WYG_004-3b>¶
神運直自疏鑿先彼美幽貞廬閑房曲奥辛夷荃蒼松¶
手植經幾年靈虬夭嬌今參天門前朝流莫流水但聞¶
激石瀉瀬鳴濺濺山人養真衡茅下有書可讀琴可絃¶
意行清澗曲長嘯松風前山月出林高山花弄春妍仙¶
人歌來夜將半天空鶴唳山淒然飈塵大笑狂馳子口¶
誦丹訣傳真𤣥我欲從之結隣屋待疏藥圃謀芝田¶
　　　送友之官江西　　　　　　胡寛則大¶
花間乳鶯啼曙色送客驅車上南陌陌頭芳草緑萋萋¶
<pb:KR4h0092_WYG_004-4a>¶
今人古人滅行跡明發吳儂燕尾船江巻寒潮飛練白¶
鸞童乘月吹紫笙不似琵琶怨秋瑟滕王閣中歌舞䦨¶
一望雲林謝公宅¶
　　　題周晹明皇水中射鹿圖　雅勒呼正卿¶
開元天子奮神武一矢成功定寰宇飛騎營中墮牝雞¶
妖星散落紛如雨邇來校獵渭城東姚崇發蹤指顧中¶
馬前十論効驅䇿君王已賀獲雋功波濤澒洞真龍立¶
應見波間老蛟泣畫師盤礴筆有神千載英姿如昨日¶
<pb:KR4h0092_WYG_004-4b>¶
君不見天寳年來事事非宫中行樂晝游稀可憐野鹿¶
銜花去猶向樽前按舞衣¶
　　　送御史王伯循之南臺¶
京華歲晏饒風雪況復知交逺相别金貂貰酒燕市傍¶
官栁殘條未堪折客心戀戀不忍發離歌莫唱陽闗叠¶
羡君年少蚤致身文章徳業追古人繡衣驄馬向南去¶
江湖草木含青春¶
　　　杭州送兒姪歸里　　　　　黄溍晉卿¶
<pb:KR4h0092_WYG_004-5a>¶
空江月滿潮聲怒二兒勇踏潮頭去故園天末渺予懐¶
夢中識汝歸來路起向江樓遥望汝江上青楓正霜露¶
凉風䬃䬃吹汝急櫓揺背指龍山渡翩然一葉舞中流¶
嗟汝童心得無懼自我西游歴三紀舉目交游半新故¶
下車相揖何紛紛白頭朝士猶徒步𤣥都觀裏舊桃花¶
見我重來能幾度緬思疇昔仍念汝徙倚䦨干日將莫¶
前潮將斷後潮續層波複浪無重數魚龍出沒相後先¶
疾雷槌山雨如注隔岸巒峰空復多沙際𠖇濛但煙霧¶
<pb:KR4h0092_WYG_004-5b>¶
計程知汝已登陸息肩弛擔今何處明朝過我三釜山¶
能勿徘徊起哀慕近聞旱魃肆為虐殺吾手植千株樹¶
且須為我語比隣莫遣牛羊上丘墓¶
　　　贈俞觀光¶
東牕讀書吻正悲坐聞剶啄走啟扉衝風踏凍至者誰¶
俞子訪我由剡溪相逢把臂語移時婦人驚笑羣兒痴¶
俗物疾我不可鑒眼明求此珊瑚枝朝來贈我天馬詩¶
忽然掉頭去莫覊鼻頭氣息干虹霓詎能折腰向小兒¶
<pb:KR4h0092_WYG_004-6a>¶
文章技痒聊娛嬉䇿勲聖處今毋遲繄我愛子莫助之¶
臨岐躑躅徒嗟咨¶
　　　題李坦之學道齋詩文¶
神仙中人世莫識政以文章為戲劇李生也復可憐人¶
手種蟠桃待春色山空歲寒誰念汝青楓墮影霜露白¶
逺游賦成一朝去翠盖雲旗莫可適蓬萊煙霧秋𠖇𠖇¶
鄧君白鹿無消息袖中驪珠三百顆夜深勿近蛟龍宅¶
金華山高青矗天山人㸔山忘歲年黄精芝草幸可食¶
<pb:KR4h0092_WYG_004-6b>¶
安得與子巢其顛石床醉聴松風眠無為長歌怨如哭¶
使汝惻愴凋朱顔¶
　　　半月樓　　　　　　　　柯九思敬仲¶
峨眉山色凝秋碧山下雲連鏡湖濕萬里青天月半規¶
十二樓頭夜吹&KR0327;滿庭桂樹仙人家玉兔𢷬藥來紅霞¶
青蓮居士下東海祗在蓬萊掃落花¶
　　　跋南岳夀寧觀碑後　　　元明善復初¶
朱陵靈臺天柱巍太虛空洞緑煙扉上館赤帝朱鳥飛¶
<pb:KR4h0092_WYG_004-7a>¶
祝融宅南參與旗羲娥兩曜愁蔽虧象緯冷逼嗟位迷¶
四觀燕吳與秦齊恒嵩泰華孰崇卑五氣順布百志熈¶
流祥阜物宣后祗雨風露雷豈其私惠爾下土尸者誰¶
中有異人餐玉芝夜眠秋霞晝天倪衣以青雲裳白霓¶
風車八極参兩螭七十二峯足幽棲琳宫貝闕輝陸離¶
潛光煉魄如嬰兒大丹入咽無渇飢誰其思之吳宗師¶
神變倐忽方張施泠然御風渺何之太君歲晏嘉予期¶
千秋萬歲受鴻釐皇圖景運永以丕手持芙蓉朝紫微¶
<pb:KR4h0092_WYG_004-7b>¶
旋飈天闔此來歸彰靈荅貺達爾垂磨崖䥴我瑶華碑¶
　　　出門别親友　　　　　　　陳孚剛中¶
停君漢水浮鴨之翠杓聴我嶧陽棲鸞之緑桐男兒拂¶
衣出門去龍泉三尺光如虹君不見磻溪鶴髪釣魚者¶
偶擲漁竿來收野白旄揮開炮烙煙桓圭朱芾侯青社¶
又不見南陽卧龍人不識一朝佐漢□狠石羽扇輕揺¶
蛇鳥驚火精熖熖天西極旗亭四月栁如藍紫騮嘶風¶
黄金驂豈無扣牛歌亦有捫蝨談天生巉巖崒嵂骨蒿¶
<pb:KR4h0092_WYG_004-8a>¶
萊槁死誰能甘我欲登泰山扶笻欵天闗東溟若木如¶
可攀手弄日月青雲間我欲渡黄河赤脚凌秋波水仙¶
樓閣銀嵯峨徑叱海若笞蛟鼉停君翠杓聴我緑桐真¶
人開天六合同風騶虞鳯凰飛舞鎬宫有線五色獻於¶
重瞳補舜衣裳山龍華蟲虎豹九闗兮不可以達吾則¶
脱冠歸來兮丹丘之青峯長揖二三子目送西征鴻¶
　　　常州¶
毗陵城西漁火紅家家夜香燒碧空荻花離離季子塜¶
<pb:KR4h0092_WYG_004-8b>¶
楓葉索索春申宫鷄聲人語三十里大船小船浪相倚¶
鸂𪆟一雙飛上天人在柂樓弄秋水¶
　　　居庸闗¶
車稜稜石确确車聲彭彭鬭石角馬蹄蹴石石欲落不¶
知何年鬼斧鑿僅與青天通一握上有藤束萬仞之崖¶
下有泉噴千尺之壑大行羊腸蜀劍閣身熱頭痛懸度¶
索一夫當闗萬夫却未必有此竒巘崿吾皇神聖混地¶
絡烽火不紅停夜柝但有地險今猶昨我扶瘦笻息倦¶
<pb:KR4h0092_WYG_004-9a>¶
脚欲扣往事雲漠漠平沙風起鳴凍雀¶
　　　送鄭子經游霞城　　　　　陳旅衆仲¶
子經與我真弟兄海風十二吹青萍桐花影裏忽相見¶
美人為奏青樓笙酒酣氣盛欲飛起謂可戻契圖功名¶
樓前雪惡鴈欲墮寳鞭笑指丹霞城人生聚散亦何有¶
歲月與子相峥嶸金臺有約不可爽春船擬破滹沱氷¶
　　　泰定元年秋八月七日書於龍溪校宫時劉能¶
　　　静亦在坐¶
<pb:KR4h0092_WYG_004-9b>¶
去年送君歌此詩今年我亦同覊棲年年𩀌合誰所使¶
握手一指秋雲低我今歸矣子勿遲桐花落盡青樓西¶
　　　題天台桃源圖¶
天台一溪緑周遭溪南溪北都種桃東風吹花開復落¶
游人不來春水高錢塘道士張彦輔畫圖送得劉郎去¶
昨夜神雀海上來洞裏胡麻欲成樹¶
　　　和蕭秀才歌風臺¶
歌風臺前埜水長王媪賣酒茅屋凉酒邊父老説劉季¶
<pb:KR4h0092_WYG_004-10a>¶
頭戴竹冠歸故鄉山河霸氣已消歇颯颯老栁吹斜陽¶
臺前小兒更擊筑筑聲更似三侯章¶
　　　太𤣥子祈雪歌　　　　　傅若金與礪¶
至元二年冬不雪天子夙夜憂黎民宫庭擇日詔方士¶
臺觀通天求百神留侯之孫住龍虎世領祠官列圭組¶
鳬舄經時謁紫微鳯章半夜飛𤣥武皇天憂民祈可必¶
臘雪依微應三日望拜還聞在竹宫受釐忽報臨宣室¶
天地杳然韜𤣥功賜予紛紜恩數隆請和六氣輔元化¶
<pb:KR4h0092_WYG_004-10b>¶
常使九州歌歲豐¶
　　　憶昔行送雅勒呼歸武昌待高郵闕廣亦除静江¶
　　　同知皆未任¶
憶昔文皇御天厯知君已是青𠖇客寳氣經年動斗牛¶
璇光徹夜通奎壁比來蹇剥人所歎當路宣昭氣斯直¶
忽聞除書雙及門老親白髪生顔色秦郵近水足秔稻¶
桂林只今多盗賊待次且食武昌魚擕家不過湘南驛¶
王祥舊來驅别乘賈誼未久遭前席此時父老怨來遲¶
<pb:KR4h0092_WYG_004-11a>¶
他日攀轅忽霑臆麒驥那愁九州大鳯凰早恨三山隔¶
秋浮江漢雲木清夜過淮河月波白新詩屢成知自誦¶
逺道即見何由得黄鶴樓前遇故人因君為致長相憶¶
　　　邯鄲行¶
邯鄲城高下白日邯鄲市上風蕭瑟故壘空餘鳥雀悲¶
荒垣只見狐狸出何王墳墓對山阿尚憶諸侯争戰多¶
趙客歸來重毛遂㤗軍老去畏亷頗黄塵白草宫前道¶
鬼火如燈夜相照公子秋來不見過美人月下那聞笑¶
<pb:KR4h0092_WYG_004-11b>¶
當時冠盖激浮雲撾鐘考鼓宴青春只今惟有郵亭樹¶
還送年年行路人¶
　　　和題吳閒閒京館王本中醉作竹石壁¶
　　　　　　　　　　　　　　薩都拉天錫¶
硯池花落丹水香步虚白日聲琅琅江西道士愛瀟洒¶
新粉素壁如秋霜王郎酒酣衫袖濕醉眼朦朧電光急¶
𤣥龍雲重雨脚斜白兔秋髙月中泣倦游借榻日觀東¶
恍惚夜夢三湘中鷓鴣啼斷江路逺青林雨暗春濛濛¶
<pb:KR4h0092_WYG_004-12a>¶
　　　題喜夀里客㕔雪山壁圖¶
一年在京口雪片深冬大如手獨騎瘦馬入誰家四靣¶
雲山如户牖大江東去流無聲金焦二山如水晶瓜州¶
江口人不渡時有蓑笠漁舟横一年在建業臘月梅花¶
滿城雪五更凍合石頭城霜風號寒氷柱裂秦淮酒樓¶
高十層鍾山對靣如銀屏鷺洲不見二水白天外失却¶
三山青一年在鎮陽燕山積雪飛太行滹沱氷合斷人¶
跡井陘路失迷羊腸長空萬里絶飛鳥巻地朔風吹馬¶
<pb:KR4h0092_WYG_004-12b>¶
倒狐裘公子獵城南茅店酒帘縣樹杪今年入閩闗馬¶
蹄出入千萬山瘴煙朝莫氣藹藹石泉日夜聲潺潺雪¶
花半落不到地但見晴空湧流翠海頭鼓角動邊城木¶
末樓臺出僧寺何人蹇驢踏軟沙出門何處不梅花江¶
潮入市海船集水煖游魚不用义良工寫此雪山壁過¶
眼令人憶南北玉京銀闕五雲端待漏何年鳯池側¶
　　　送左祥卿之香山縣尹　　貢師泰泰甫¶
九星排玉雙門開抱旗石鼓青嵬嵬帝子城邊跨龍去¶
<pb:KR4h0092_WYG_004-13a>¶
仙人海上騎羊來禺南燕北天萬里五月河邊青雀起¶
鸊鵜膏煖射晴虹海月光寒烱明水宓子琴中化已成¶
吟得新詩字字清立馬街前待衙退刺桐花裏鷓鴣鳴¶
　　　分題得姑蘇臺送吳元振赴江浙省左丞¶
姑蘇城外江水緑姑蘇臺是吳王築吳王宴罷越王來¶
館娃夜冷宫門開落花飛去春無跡江邊却起姑蘇驛¶
馬頭旌節何皇皇候吏傳呼謁道傍孤山梅白堤栁黄¶
相君入坐中書堂¶
<pb:KR4h0092_WYG_004-13b>¶
　　　送涇王府蒲司馬西還¶
重弓滿引鳴鏑和翻身躍馬渡長河日高射獵王半醉¶
軍中司馬功最多白狼西來獻天子腰間玉龍鱗甲紫¶
寳書緘奏動宸京黄封御酒貺邊城弦蒲汭鞠幾千里¶
芳草萋萋春似水鳥聲山色不勝情枚生作賦才難比¶
　　　送張介臣伴讀歸省濟南¶
白天迷濛日脚消雪花散落風飄蕭重裘著體如壓鐵¶
呼酒不來寒正驕東風匹馬去千里仰視王屋當雲霄¶
<pb:KR4h0092_WYG_004-14a>¶
到家方慰母心喜入門更聴兒啼嬌華燈夜照舞衣熱¶
彷彿鳴鳯和笙簫暗黄著栁垂長條虎闈春信趣還鑣¶
一杯遲子城南橋¶
　　　題蘓武李陵泣别圖　　　歐陽檢伯恭¶
浚稽山前箭如雨渤海岸邊羝不乳同是肝腸十九年¶
白髪君歸朝故主臣心有血一斗許亦欲隨君歸釁鼓¶
五千健兒五千母臣若獨歸魂魄苦空將老涙寄君歸¶
歸洒茂陵墳上土¶
<pb:KR4h0092_WYG_004-14b>¶
　　　題金宣孝太子墨竹　　　　張翥仲舉¶
少海神光射天起中有蟠龍龍有子混同江聲何處來¶
巻作琳琅墨池水蜿蜒歘起鱗甲張蛻骨立化千篔簹¶
一朝侍臣抱髯泣鶴駕不歸雲路長百年梁苑陵谷變¶
流落人間能幾見明昌内府應秘藏小字親題保成殿¶
吁嗟帝子真天人此君亦作天人真君不見洋州老太¶
守揮洒雖工無此神¶
　　　題李白觀泉圖¶
<pb:KR4h0092_WYG_004-15a>¶
玻瓈杯中春酒緑醉墨淋漓牡丹曲平生合置七寳床¶
白苧烏紗美如玉阿瞞荒宴百不理寧計宫花衘野鹿¶
何物老嫗生此兒偷向金鷄帳中𪧐高將軍纔奴𨽻耳¶
誤使脱靴吾所辱要留汗襪踏鯨魚鼠子何堪煩一蹴¶
尋常溝瀆不可濯何處容伸遭汚足翩然却下匡廬雲¶
五老峰前㸔飛瀑¶
　　　周昉按樂圖¶
美人按樂春晝長緑鬟翠袖雙鳴璫玉簫高吹銀管&KR0327;¶
<pb:KR4h0092_WYG_004-15b>¶
二十三弦啼鳯凰後來知是調筝手窈窕傍聴曽誤否¶
梁州徧徹六么翻此曲惟應天上有行雲不動莫雨生¶
流鶯瞥目飛鴻驚宫馳羽疾争新聲花月六宫無限情¶
君不見後庭玉樹棃園譜日日君王醉歌舞一朝鼙鼓¶
動地來禄兒危似韓擒虎丹青縱復工何益由來嗜音¶
必亡國田家機杼人不知好寫豳風勸蠶織¶
　　　緑玉連環歌為邢從周典簿作¶
于闐河頭夜光發赤髯賈胡采明月中有美璞凝寒晶¶
<pb:KR4h0092_WYG_004-16a>¶
惟有鬼工能琢成伊誰得此邢公子示我緑玉雙連環¶
怳如空碧虹氣垂半隠青瑶蟾一規展之兩環不盈尺¶
叠作團團小蒼璧縠文錯落映雷文宛是昆吾寳刀刻¶
廬陵學士癖好竒辨古重以瓊琚詞珊瑚佩鉤詎可數¶
我疑制自金源時集賢仙公丈人行鳯閣舍人文有様¶
請君留束錦宫袍待㸔揮毫玉堂上¶
　　　入京　　　　　　　　　　危素太朴¶
春風浩蕩吹江南危子行年二十三長謡空谷天蕩蕩¶
<pb:KR4h0092_WYG_004-16b>¶
劍倚白日風潭潭氣高却怪星象動身在肯為飢寒貪¶
宫中聖人朝萬國臣抱犂鋤在山澤中年讀書空自勞¶
三島求仙豈能得齒牙未落心未摧欲奏長䇿天門開¶
周公仲尼没已久麒麟鳯凰去不來世無忠臣與孝子¶
四海風俗何由回¶
　　　徐人歌¶
季子有劍秋水色徐君見之惜不得徐君墓上荒草寒¶
季子解劍挂樹間一生一死見交義嗟哉延陵吳季子¶
<pb:KR4h0092_WYG_004-17a>¶
　¶
　¶
　¶
　¶
　¶
　¶
　¶
　¶
<pb:KR4h0092_WYG_004-17b>¶
　¶
　¶
　¶
　¶
　¶
　¶
　¶
　乾坤清氣巻四¶
